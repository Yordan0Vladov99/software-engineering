Проблемите на Waterfall довеждат много проекти, които били изоставени или завъшили с надвишени срокове и бюджети. Това оставя лош в устата на много девелъпъри и като резултат се появяват алтернативни модели за разработкат като Extreme Programming, SCRUM, Pragmatic Programming и др. През Февруари 2001 г. умовете зад някои от тези модели се събират във Ски Курорт в Юта и създават манифест, съдържащ редица ценности, базирани на човечност, сътрудничество и създаване на общност, където един човек ще иска да работи. Тези принципи, щом спазени, трявба да доведат до по-качествена разработка на софтуер.

## Принципи

Тъй нареченият 'Гъвкак Манифест' съдържа следните 12 принципа:

 1. `Най-високият ни приоритет е да задоволим клиента чрез ранна и продължителна доставка на ценен софтуер.`

 2. `Приветствай промяната на изискванията, дори в късни етапи. Agile използва промяната за полза на клиента.`

 3. `Доставяй работещ софтуер често, от няколко седмици до няколко месеца, като за предпочитане е по-кратката времева линия.`

 4. `Бизнес хора и девелъпъри трябва да работят заедно всекидневно по време на разработката.`

 5. `В основата на проект трябва да има мотивирани хора. Дай им обстановката и подкрепата от която се нуждаят и се довери да свършат работата.`

 6. `Най-ефективната комуникация към и между разработващ екип и разговор лице в лице.`

 7. `Работещ софтуер е основният начин чрез който се измерва напредък.`

 8. `Гъвкавите процеси насърчават устойчиво и продължително производство. Спонсорите, девелъпърите и потребителите трябва да могат поддържат постоянно темпо за неопределено време.`

 9. `Продължителен стремеж и техническо отличие и добър дизайн подобряват гъвкавоста.`

 10. `Простота - изкуството да максимираш несвършаната работа - е задължителна.`

 11. `Най-добрите архитектури, изисквания и дизайн произлизат от самоорганизиращи се екипи.`

 12. `На редовни интервали екипъп трябва да обмисли как да стане по-ефективен и настройва поведението си по подходящ начин.`

 

## Обяснение на всеки принцип

1. Това е първият и най-важен принцип. Всички други принципи са следствия от или допълнения към него. За да разберем защо той е толкова важен трябва първо да видим как протича разработката на един проект, който използва метода на водопада, от гледна точка на клиента. В началото клиента предоставя своите изисквания, кой може и да не е измислил напълно,  получава цена и вероятен срок за изпълнение и след това ...чака. Повечето потребители искат да имат достъп до продукта възможно най-рано, но тук той ще да използва продукта чак когато е 'готов'. Какво е решението? Според Джеф Съдърланд, един от създателите на Scrum, 80% от стойноста на един софтуерен продукт се крие в 20% от свойствата. Например повечето хора ползват фейсбук само за да общуват с познати или да качват и да гледат снимки. Това обаче е само малка от функционалностите, които Фейсбук предлага. Услуги като Video, Stories, Marketplace, Gaming, Live се използват само от малко част от поребителската база. Ако една нова социална мрежа трябва да изпълни всички тези функционалности преди да е пусната, тогава производството може да отнеме години, както и големи разходи. От друга страна имплементацията на най-съществените функционалности може да отнеме няколко месеца и да задоволи болшинството от нуждите на поребителите. Заради това един Agile екип би подходил по следният начин: 
	- Индентифицирата кои са най-ценните модули на системата почват работа върху тях.
	- Готовите модули се пускат за употреба.
	- Един модул е готов, когато може да се покаже на или дори да се ползва от клиента.
	- Ако клиент не е доволен от готов модул или екипът счита, че трябва да се подобри, се правят промени.

   Като резултат клиентът може да използва софтуерът си по-рано, което води до два варианта за девелъпърите. В първият вариант клиента е доволен от свършената работа, което означава, че екипът е една стъпка по-близо до приключване. Дори когато клиентът е недоволен с готов модул, това е добре, понеже проблемът е засечен възможно най-рано и може да бъде поправен.

2. Една от причините много проекти да приключат със надвишени срок и бюджет са таксите за промяна. Всъщност такъв бизнес моделът на много от изпълнителите на държавни поръчки. Те дават ниска начална цена, знаейки, че ще спечелят от промените. Когато договорът на няколко годишен проект е формулиран, често съпроводен от професионали чертежи, диаграми и т.н., е лесно клиентът да си помисли "Еми да, всичко изглежда готово.". Тогава изпълнителят казва "Ако искаш някакви промени, ще ти струва.". Това става такъв проблем, че повечето компании и агенции съставят бордове за контрол на промените. Идеята е, че ограничаването на промените ще доведе до ограничаване на цената. Това, което не осъзнават, е че по този начин създават система, която отказва на хората това, което всъщност искат. Те се опитват да лимитират цената, но в същност лимитират учение, иновация и креативност. Ако започнеш проект и осъзнаеш, че стойността не е в изискванията, които са формирани в началото, а в тези, които са осъзнати по време на разработката, тогава тази система предназначена да те спре. Дори тогава опитите да се контролират промените не работят. Често нуждата за промяна е толкова голяма, че опитите на бордът да я ограничат се отменят. Без промени няма да има стойност в проекта и затова бордовете ги приемат. Тогава проектът струва повече. Тогава трябва да се правят още една промяна. И опа, още една. И изведнъж е милиони над началният бюджет и с една, две или пет години закъснениe. При Agile клиентът е свободен да иска каквите промени пожелае по всяко време и най-често без добавена цена. Това гарантира, че клиентът ще бъде задоволен от крайният продукт.

3. В основата на този принцип стои цикълът "Инспектирай и Адаптирай". От време на време, екипът може да спре това, което прави, за да види дали трябва да продължи да го прави и има ли как да го прави по-добре. Това е проста идея, но изпълението ѝ изисква мисъл, инстроспекция, честност и дисциплина. Резултатът е значително подобрена продуктивност. Един начин да се имплементира този принцип е чрез задаване на последователни цели, които трябва да изпълнят във фиксиран период от време. Обикновено най-подходящи са двуседмични цикли, където в края на всеки цикъл, ще има *завършен* системен компонент. Отново *'завършен'* означава нещо, което работи и може да бъде демонстрирано на заинтересованите лица и ,в най-добрият случай, бъдещите потребители. Тази методология позволява екипите да получат обратна в реално време върху работата си. Тази обратна връзка освен че помага към крайният продукт, подобрява и самият начин на работа, понеже неефективните аспекти на разработката се остраняват. Това означава, че в течение на проекта екипът свършва повече за по-кратко време.

4.  При модела на водопада след като клиентът дава своите изисквания, договаря цена и срок и ...чака. До края проекта той няма право на намеса в производството на продукт, който той самият е поръчал. Ако се е сетил за нови изисквания или си е променил мнението за настоящите, еми... тъпо за него.  Ако има късмет, може да получи брифинги, когато един етап е приключил, но за съжаление много от тези брифинги включват известия за закъснения и увеличение в бюджета поради 'непредвидени засечки'.  Идеята е, че клиента няма нужда да се занимава с производството, а екипът е свободен да си върши работата без напрежение. Това обаче често създава допълнителни проблеми по-нататък. Има една идея, че едно условията за майсторство е прозрачност. Тоест няма тайни между екипът и клиента, но също така между самите членове на екипа. Един начин това да се постигне е чрез провеждането на дневни срещи, траещи обикновено около 15 минути, където членовете на екипа показват какво са свършили, какво им предстои да свършат и евентуално какви проблеми са срещнали. На тези срещи могат да присъства клиента и обратната му връзка е добре дошла. Разбира се това изисква по-голяма ангажираност от страна на клиента, но резултатът си струва.

5. Всеки велик екип трябва да има три черти: трансцендентност, aвтономия и мултифункционалност. Този принцип споменава първите два от тях. 
   
   **Транцендентност** означава обща цел, по-голяма от всеки даден индивид, към която екипът се стреми. Тази цел им позволява да преминат отвъд обикновеното към великото. По много реален начин самото решение да не бъдат посредствени, а да бъдат отлични, променя начина, по който гледат на себе си и на какво са способни. Пример от обща култура е как във всеки групов спорт има отбори, които все някак си успяват да спечелят трофеи, дори и да не са най-добрите. Реал Мадрид каквито и проблеми да имат, все някак печелят шампионската лига или поне стигат до последните фази. Голден Стейт Уориърс пак успяват да спечелят 4 шампионата в конкурентна лига като НБА. От друга страна има отбори, които колкото и да са добри на хартия, пак нещо ги спира. Разликата най-често е в менталитета. Трудната част, че всеки член на екипа трябва да се стреми към общия идеял, без изключения. Членове, които не са подходящи, трябва да се премахнат. Хубавото, че веднъж когато екипът е на една вълна, започва ефект на снежната топка, където резултатите се подобряват експоненциално. 
   
   **Автономия** означава, че членовете на екипа имат свободата да си вършат работата както считат за правилно. Във всички велики екипи, членовете решават как ще изпълнят задачите, зададени от ръководителите. Контролът върху екипът може да се сведе до два въпроса към всеки от членовете: "Какви си свършил до сега?" и "Какво ще се свършиш сега?". Единственото, което остава, е предоставянето на средствата, от които се нуждае екипа, за да си свърши работата.

6. За 2001 г., когато манифестът е създаден, този принцип има смисъл за времето си. Чрез директен разговор времето между задаването на въпроса и даването на отговор се свежда до минимум. В днешно време обаждания и видео разговори могат да бъдат приемливи алтернативи. Имейли или текстови са по-подходящи, когато не се изисква моментален отговор - например известие за среща. Както споменах вече в повечето гъвкави модели се предвиждат около 15 минути на ден са среща между членовете на екипа където могат да се обсъдят всички важни въпроси.

7. Просто казано хората са лоши да оценяват колко готов е един продукт. Безкраен брой пъти девелъпъри са си мислили, че един модул е **почти** и е безкраен брой пъти са били разочаровани. Затова някои от най-великите ни умове са решили, че един модул имат три състояния - предстоящи (to do), в прогрес (in progress) и готови (done). Дали компонент е започнат днес или разработван месеци - няма значение. Разлика между 20% и 90% на практика няма. Този метод е по-приложим към реалността и кара екипа да бъде ориентиран към резултати, вместо към някакъв абстрактен процес. 

8. Целта да се избягва пренатоварване и да се оптимизира начинът на работа, така че екипът да редовно да доставя продукти на пазара и да реагира на промени без да има нужда от геройски изпълнения. Екип, който зависи от редовни героични действия, за да спазва крайните си срокове, не работи по начина, по който трябва да работи. Постоянното преминаване от една криза към друга причинява бърнаут и не позволява разумно, непрекъснато подобрение. Членовете също така не трябва да се подлагат на ненужно наторване, например документация, която няма да се чете или други подобни бюрократични дейности.
   
9. Както знаете съвършенството не съществува, но стремежът към съвършенството е много истинска и полезна идея. Стараейки се към перфектен продукт спестява бъдещи главоболия. Ако основата е стабилна, то екипът може уверено да надгражда, без да се тревожи, че цялата система ще се строши изведнъж.  Класически пример от автомобината индустрия през 20-ти век е разликата между производството на японските коли и европейските коли. В Япония компании като Тойота, Нисан и Лексъс, прекарвали средно 16.8 часа в производството на една кол .  Части влизат в единия край на фабриката и около 17 часа по-късно се появява Lexus. И имат 34 дефекта на сто автомобила. Не е зле. В Европа обаче историята е различна. Компании като Mercedes-Benz, Audi и BMW отнемат 57 часа, за да направят кола и имат 78.7 дефекта на всеки сто превозни средства. 
   
   Защо на европейците им отнема толкова време? И защо толкова много дефекти? BMW не са известни с правенето на скапани коли. Ето защо: В завод на Toyota, когато се появи проблем на линията, всеки работник има способността да спре цялата линия. Когато това се случи, всички се събират около мястото, където е спряла опашката - не за да крещят на човека, че е спрял опашката, а за да поправят проблема. Те не искат коли да излизат от другия край с неща, които трябва да бъдат поправени. Те решават проблема веднъж и той е решен завинаги. Ако не го направят, същият дефект може да се появи в стотици превозни средства.
   
   При европейските производители има различен подход. В края на производствената линия има десетки хора в бели лабораторни престилки, които обикаляха и решаваха всички проблеми. Те се уверяват, че вратата на колата трака като на BMW, или двигателят мърка с точно правилния тон. Те се уверяват, че всички части се свързват правилно. Те гледат на себе си не като на производители, а като на занаятчии, занаятчии, които правят нещо красиво. Това е страхотно, когато правите няколко коли, но когато правите милиони, тези разходи се натрупват.
   
   Немският завод полага повече усилия, за да коригира проблемите, които току-що е създал, отколкото японският завод, за да направи почти перфектна кола за първи път. Но не винаги правим нещата перфектно от първия път. Ние сме хора; правим грешки. Начинът, по който се справяте с тези грешки, може да окаже изключително влияние върху това колко бързо можете да свършите нещата и на какво ниво на качество. В Toyota, както казах, всеки работник във фабриката може да спре линията. Идеята е, че процесът непрекъснато се подобрява и че правилният момент за отстраняване на проблем е, когато той бъде наблюдаван, а не постфактум.

10. Ако можете да направите нещо по прост начин, защо да губите време да го усложнявате? Клиентът не плаща за количеството усилия, които инвестирате. Те купуват решение на конкретен проблем, който имат. Избягвайте да правите нещо само заради самото него.

11.  Връщайки се към принцип номер пет, всеки велик отбор трябва да се стреми към дадена цел и да има свободата да върши работата си както прецени за добре. Освен това екипът трябва да бъде мултифункционален, т.е трябва да всичките умения, нужни за да се изпълни проекта от начало до край. Ако в организацията има различни експерти, които са в различни екипи, които не комуникират редовно, то това може да създаде редица проблеми, и никой екип не може сам да завърши проекта. В най-добрите екипи - като тези в Google, Amazon и т.н., няма разделение на ролите. Ти не се определяш от твоята длъжност (back end, QA, ..), а това което правиш в този. Ако два члена на екип имат различни знания, то те са насърчани, дори задължени, да споделят тези знания.

12. Този принцип е пряко свързан с принцип 3. В края на всяка итерация освен че получава обратна от клиента отборът има възможност сам да разгледа начинът си на работа. Върви ли в правилната посока? Какви проблеми е срещнал? Как може да се подобри? Чрез постепенно подобрение на процеса на работа отборът значително ускорява своята ефективност.